# -*- mode: mandoku-view; -*-
#+TITLE: 張氏拙軒集
#+DATE: 2015-08-25 00:05:26.786961
#+PROPERTY: ID KR4d0348
#+PROPERTY: BASEEDITION WYG    
#+PROPERTY: JUAN 卷四
<pb:KR4d0348_WYG_004-1a>¶
欽定四庫全書¶
　張氏拙軒集巻四　　　　　宋　張侃　撰¶
　　詩¶
　　　題剡溪圖¶
欲識詩清處須來天盡頭可人一溪雪催我上扁舟¶
　　　贈别¶
野樹叅差緑山花零亂紅夕陽一樽酒聊與故人同¶
　　　雨中¶
<pb:KR4d0348_WYG_004-1b>¶
寒山草木踈蒼翠因雨濕日暮來不來前溪借蓑笠¶
　　　花珠二絶¶
雨細成珠琲紛紛入緑花緑花無不濕傾處又成波¶
堦逺滴成聲荷深圓又碎風動水銀收亭亭開翡翠(古/語)¶
(云夜雨滴空堦滴入空堦裏/空堦滴不成滴入愁人耳)¶
　　　智果院¶
前軰經行處壁間題小詩梅花還好否要見出塵姿¶
　　　嘲梅花¶
<pb:KR4d0348_WYG_004-2a>¶
緘蘂怯寒風清香已暗通數株籬落外生毓任元功¶
　　　梅花謝嘲¶
騷客多吟詠無非泥酒杯君知儂澹泊嵗嵗幾畨來¶
　　　梅花自觧¶
孤根在寒谷無分逐東風流軰剛言好中心只固窮¶
　　　理髪有白者¶
今年三十六吾髮白䨇莖不耐秋霖滴愁濃遣未平(韓/致)¶
(堯詩一滴秋/霖白一莖)¶
<pb:KR4d0348_WYG_004-2b>¶
　　　春去¶
春去留無計殘花更可人多情玉蝴蝶隨雨伴香塵¶
　　　題鎮㕔西軒¶
焚香覺心清觀書消日永門前剥啄稀且喜官職冷¶
　　　十五夜月二絶¶
閒來庭下立月影照人清偏到中秋好遲眠已四更¶
秋光初破蘂香逺逐人來多是蟾宫種何妨兩處開¶
　　　十六夜月二首¶
<pb:KR4d0348_WYG_004-3a>¶
昨宵清不盡今夜色増明想見清虛殿氷輪漸漸生¶
松風傳地籟花月滿庭心記得金臺下孤樽細細斟¶
　　　王梅磎題玉枕峯二絶¶
靜處翻千偈忙中認一身忽㸔枕峯句便作是非人¶
向來雲影卧今日復如何不是相知少人間險處多¶
　　　中秋¶
中秋添月色携酒上金臺世事無窮盡江山入句來¶
　　　禹廟¶
<pb:KR4d0348_WYG_004-3b>¶
當時計水功直為萬世利梅梁破浪歸底事成兒戱¶
　　　題雁山行紀¶
當年雁來㳺少憩存夜氣自從開此竒便有草鞵費¶
　　　示法果院僧則¶
山深雲卧冷結屋在山椒我意如雲懶隨緣聼海潮¶
　　　贈仁上人(百漏船是/其所居)¶
塵事紛如掃僧窓對竹開欲酬清靜債一嵗五畨來¶
　　　天竺逢僧禮¶
<pb:KR4d0348_WYG_004-4a>¶
于今僧軰少學業又全䟱日莫山深處相迎有浩初(明/易)¶
(傳故用/浩初事)¶
　　　秋魚眼詩¶
江湖毓羣魚水大隨所揀奈何世上人尋到秋魚眼¶
　　　寒蘆四鴻¶
蘆葉滿沙洲鳬翁取次㳺生綃纔半尺占得江南秋¶
見山真見山翠滿簷楣間屛几漫畫障意足水墨閒¶
　　　救婆廟二首¶
<pb:KR4d0348_WYG_004-4b>¶
曲徑接山阿行人説救婆須知閨室女識見已爭多¶
海水有枯竭喬松易摧折髙名萬古存地志書英烈¶
　　　對酒¶
柳絮隨風舞金沙貼地開為緣春滿眼不厭酒深盃¶
　　　偶成¶
風暖輕拖練天寒皺作鞾江湖只如此今古幾消磨¶
　　　戱題¶
雨後露華白風前嵐氣清秋心愁不展垂白睡難成¶
<pb:KR4d0348_WYG_004-5a>¶
　　　桃花菊¶
誰將秋菊蘂故作小桃紅輕薄隨時好飄零風雨中¶
　　　雪霽¶
㣲雪寒侵煖新晴風掃氛天公念穡事秋稼定如雲(三/月)¶
(十六日雪二十/七日甲子晴)¶
　　　蘇成之(盛甫/)庚申嵗相别甲申嵗方㑹甬東¶
憶與成之别于今廿五年今朝復相見話舊竹窗前¶
世態頻頻換君心炯炯明能言少時事滿座便風生¶
<pb:KR4d0348_WYG_004-5b>¶
　　　雨中¶
風清園蝶粉猶輕雨冷吳蠶繭未成盡説溪村年事好¶
又添漁子笑浮生¶
　　　春去¶
横雨顚風勢轉加紅情緑意不容誇明朝春去忙如箭¶
滿市人擕謝豹鰕¶
　　　浮來廟(石自剡/中浮來)¶
仙槎飛去訪牛郎頑石浮來立道旁能使鄉民知所敬¶
<pb:KR4d0348_WYG_004-6a>¶
隻雞巵酒卜豐穰¶
　　　梅子¶
一株緑色未成隂千㸃㣲酸已沁心雨露功深人不識¶
摘來先與了清吟¶
　　　今嵗朱櫻紅熟樽俎間曰有此品口占二絶¶
積雨淋漓花頓空櫻桃滿樹漬猩紅相陪從事風流裏¶
遥想香燈摇落中¶
櫻桃顆顆滋春雨橙霧霏霏遡曉風出處不齊休比並¶
<pb:KR4d0348_WYG_004-6b>¶
一尊今夕與誰同¶
　　　秋後積雨起水曾舜卿朱秀文有詩用韻作俳¶
　　　諧體田家苦三疊¶
秋雨霖滛數日間耳邊未聽雨聲閒傳聞農子愁無寐¶
心願烏雲且入山¶
戽水乾忙衣袂凉旋炊濕稲當家常連年成熟今年水¶
誰信㣲隂能奪陽¶
積雨因風驟作寒又吹濁水浸牛欄須知此去盤中飯¶
<pb:KR4d0348_WYG_004-7a>¶
一似鮎魚上竹難¶
　　　積雨後農人戽水曉夕車聲不已¶
萬頃早禾迎秀色一天畏日耀炎光滿倉陳腐將何用¶
細聼車聲恨最長¶
　　　犇牛梅花開最晩因讀墨夲坡翁和楊公濟梅¶
　　　花詩信筆四絶句¶
二年孤負觀花眼少見江南第一枝細讀坡公當日句¶
恍如玉立耿疎籬¶
<pb:KR4d0348_WYG_004-7b>¶
平生政坐花開早不奈顛風一夜吹緘鎻芳英春意閙¶
轉頭青子已盈枝¶
閘南閒地逺連天好種梅花作玉田待得開時擕酒去¶
旁人疑是飲中仙¶
積谷山前數種梅常年擕杖走千囬而今寂寞金臺下¶
獨對停雲把酒盃¶
　　　金臺中秋¶
桂子吹香清不眠相逄還在翠屛邊一輪明月依人好¶
<pb:KR4d0348_WYG_004-8a>¶
兩載中秋特地圓(予官金䑓兩逄中秋俱有月色内表/蔡孟聲自武林試回云中秋日大雨)¶
　　　鑑湖别島二絶¶
坡老當年乞鑑湖君王未肯付珪符清名凛凛照人目¶
欲倩丹青成畵圖¶
鑑湖别島對青山山下菰蒲獵獵寒最是曉烟收未盡¶
舂鋤閒立景尤寛¶
　　　東闗二絶¶
放翁詩裏想東闗舟到東闗雨逗寒只是當年舊山色¶
<pb:KR4d0348_WYG_004-8b>¶
水邊誰似白鷗閒¶
瓦屋三間水半篙雞豚村社寄吾豪早知城市同耕鑿¶
悔不從渠泛小舠¶
　　　觀三賢石夲墨妙¶
字旣因人傳者多人能累字又如何誰知異世三君子¶
字與名同保不磨¶
　　　秋葉二絶¶
繞窗山水富清妍古木隂中隠亂蟬一葉迎秋無盡日¶
<pb:KR4d0348_WYG_004-9a>¶
勾萌還復待明年¶
花木榮枯又一年誰知生意妙難傳君看亭側數株桞¶
幾度風前吹細綿¶
　　　觀梅用東坡先生山字州字兩絶句韻¶
冬深水涸未潺潺數蕚梅依翠竹間待折歸來占清賞¶
不須移近小屛山¶
只怕花開眼界幽香中一㸃絆人愁問渠偏向孤山好¶
時復飄香入帝州¶
<pb:KR4d0348_WYG_004-9b>¶
　　　舜廟在龍山右¶
水來江尾難分燕山到崖頭合號龍見得人心尊萬乗¶
片帆飛過亦朝東¶
　　　春日覧古四絶¶
疎梅晼晩千年秀穠李韶華二月初試訪前谿歌舞處¶
斷烟斜日照平蕪¶
游人拾翠蹋青歸叠叠樓臺映緑漪行到橋西多野色¶
吳羗山下織簾祠¶
<pb:KR4d0348_WYG_004-10a>¶
結廬恰恰對西亭萬物昭囬自賦形秋晩不妨尋好處¶
何須送客話飄零(西亭即邑西接官亭唐人有詩/送客莫辭秋晚龜磎好處西闗)¶
曾擕壁上鸕鷀杓來飲靈泉一掬甘却笑眼花前日誤¶
竟煩舌本為渠參¶
　　　鳯鳴洞祈雨三絶¶
山蹊屈曲費躋攀來謁仙姑氣貌閒曾與人間祈得雨¶
姓名從此徹天顔¶
洞口流泉清徹骨崖頭瀑布冷侵人隔凡不許纎塵入¶
<pb:KR4d0348_WYG_004-10b>¶
誰識中潜縱壑鱗¶
六月官河已斷流農家無水䕃田疇我來欲問姑求雨¶
要勝常年望有秋¶
　　　初秋¶
暑氣蒸人病未蘇時吹凉雨滿庭除秋來不待梧桐報¶
妝㸃前山景色䟱¶
　　　游東山國慶院院有明月堂白雲軒土人云明¶
　　　月白雲謝太傅所擕妓小字也此出於李白憶¶
<pb:KR4d0348_WYG_004-11a>¶
　　　東山詩特紀一時景色王性之記中直言眀月¶
　　　白雲二堂是太傅舊跡又誤矣因成一絶以識¶
　　　之¶
當年擕妓漫來㳺後世薔薇句更遒明月白雲成底事¶
誰知棋罷是深謀¶
　　　十八澗¶
九磎十八澗邊㳺風景蕭踈接素秋野草怕人愁有賸¶
尚餘翠色映䨇眸¶
<pb:KR4d0348_WYG_004-11b>¶
　　　十年前拜四聖觀林和靖像曾有詩為士友諷¶
　　　誦庚辰中秋後十日重游適梅破一二蕚再書¶
孤山山下舊祠堂詩與梅花一様香方欲向君求剰語¶
忽逄摘索破天荒¶
　　　蓴二絶¶
春深買得一絲蓴絶勝農家碧澗芹却笑吾宗深有托¶
自憐野鶴在雞羣¶
逹人胷次與天寛到處浮家得細看滿盌蓴絲浮碧色¶
<pb:KR4d0348_WYG_004-12a>¶
不妨邀客話儒酸¶
　　　陳家渡至上乘院¶
山田疊疊之字轉穉麥森森雲様生輸與農家生計定¶
纔逄楊栁便清明¶
　　　宿彌陁興福院遇詩僧妙寧¶
今宵僧院借牀眠風誤秋聲在枕邊起共詩人談雋永¶
瀹茶新汲磵泉煎¶
　　　留題餘杭道明山勝因院¶
<pb:KR4d0348_WYG_004-12b>¶
人生行止且隨緣不到兹山十五年紫翠屛前久空濶¶
四時轉景是風烟¶
　　　感秋扇五首¶
須信此心元有性苦將濁酒破人愁舊愁未觧新愁至¶
團扇因何怯去秋¶
人到退時須著力未退之時休向前暑中團扇多勳業¶
一夜西風亦偶然¶
班氏休吟團扇句退之枉賦短檠歌行藏用捨皆前定¶
<pb:KR4d0348_WYG_004-13a>¶
凡物逄時莫要過¶
箧中團扇去年擕小字曾書老杜詩今日秋風風漸起¶
要人收拾自知時¶
潜藏酷暑又明年月缺秋孤快目前團扇此時還用事¶
知機元要占人先¶
　　　村外寒食¶
八字橋邊春水平三家村裏亦清明女郎鼓棹歸來晚¶
却被風光賺一生¶
<pb:KR4d0348_WYG_004-13b>¶
　　　春晩聞鶯¶
村北村南花事稀晩風吹雨緑盈枝黄鸝暗與春光轉¶
似怕騷人細作詩¶
　　　種松添竹口占二絶¶
添竹栽松眼界寛四時長使翠光團叅天㑹見充梁棟¶
礙月休令作釣竿¶
種得成時我已歸明年此際弄秋暉丁寧園叟頻澆灌¶
要見元功無盡機¶
<pb:KR4d0348_WYG_004-14a>¶
　　　次韻竹林玉老三首¶
筆法有神緣劔舞詩壇游戯也無妨却嫌踏破鐵門限¶
剗草堂前化鞠塲¶
我似吳牛喘月光領瘡磨鞅巧相妨何時飽聴林間笛¶
了却官租稼滌塲¶
晚景奔忙駒過隙閙中且覓靜何妨時宜正要新聲巧¶
賀老龍鍾莫定塲¶
　　　獨坐¶
<pb:KR4d0348_WYG_004-14b>¶
破愁淺酌賢人酒覔句還尋君子花造物於予元自厚¶
閉門獨坐日初斜¶
　　　聞鵲¶
舉頭聞鵲心偏喜的是庭闈初寄書報語加餐眠穏外¶
只留清白替葘畬¶
　　　即事¶
村烟四五水成灣拍拍鳬翁意自閒秋雨不能囬衆緑¶
洗開霜色露寒山¶
<pb:KR4d0348_WYG_004-15a>¶
　　　九月朔¶
一春多雨阻清游留得名花到暮秋偶見來禽與仙杏¶
淡紅殘粉亦風流¶
　　　大龍寺荆公詩石(天下蒼生望霖雨/不知龍向此中蟠)¶
宰邑歸來便老成豈知詩句是心聲細㸔野水無人渡¶
終勝蟠龍守此清¶
　　　雪中獨歩家園¶
北風掠地盡無塵惜許林園未有春小試囊中餐玉法¶
<pb:KR4d0348_WYG_004-15b>¶
誰為天外散花人¶
　　　正月晚訪梅¶
墻隈楊桞已垂絲岸北梅花始着枝風掠晴香覔詩句¶
容渠開晩占春時¶
　　　梅時徃來郊外十絶¶
舊冬全未見梅枝多是江南春訊遲今日相逢猶摘索¶
翠濤箋上寫新詩¶
蹋雪西村探古梅一株寂寞為誰開不消絃管與彈壓¶
<pb:KR4d0348_WYG_004-16a>¶
自有騷翁時徃來¶
一冬多雪更多隂問訊磎梅春未深等得春來花已漫¶
孤髙不改嵗寒心¶
半生見梅喚作兄我詩政見梅邊清前回待欲喚曾子¶
惜許疎蟾未弄明(舊冬一篇有借/得梅之清句)¶
不作等閒桃李色一聲羗笛怨驚塵偶思今嵗開花晚¶
要醉風前爛熳春¶
琉璃木葉櫬瓊英折得歸來照眼明聞道此花清似我¶
<pb:KR4d0348_WYG_004-16b>¶
莫言避俗太無情¶
剪蠟勻脂别様粧吐芳先與探春光為縁骨相天然好¶
所欠江頭細細香¶
近來疎懶任方圓叅取梅花句裡禪三尺枯藤同所好¶
斷無人似拙翁顛¶
春已多時花漸繁勸梅未用㸃苔斑隔塵自有元規扇¶
要見風流慶厯間¶
磎邊小圃半荒蕪數種梅栽莫負渠香色幾年吟不盡¶
<pb:KR4d0348_WYG_004-17a>¶
蜂鬚先得妙工夫¶
　　　黄木香¶
名花愛向春深月幻作人間黄玉花裛露承風嬌不盡¶
好將逸語為渠誇¶
　　　春日二首¶
木香堆架漸開花旁徑薔薇錦未斜風劈桞絲成亂絮¶
輕輕飛入野人家¶
春光到此未須歸緑替紅殘已暗圍説與羣兒休趕逐¶
<pb:KR4d0348_WYG_004-17b>¶
要看宛轉自然飛¶
　　　贉村望潮¶
㳂江一曲水通村潮拍平沙滿舊㾗落日鎔金潮又漲¶
水天直接海山門¶
　　　題睡布袋¶
佛身廣大遍虛空收拾歸來一衲中走入睡鄉推未覺¶
只緣認得主人翁¶
　　　雪後¶
<pb:KR4d0348_WYG_004-18a>¶
連朝風雪滿空來喜得新晴萬象回甚欲出門尋野興¶
梅花多是旁春開¶
　　　題等慈寺後經畧潘徳鄜舊居三絶¶
父兄師友俱鳴世培飬都緣嵗月深忍得清貧忘寵辱¶
至今聲譽藹儒林¶
中書當日冠天下半世浮萍無定居却是子孫能力守¶
結茅随分並精廬(潘良貴字義榮何㮚榜第二人登科/其外舅以二千貫托婺守為起宅婺)¶
(守請義榮之父具問所卜其父答曰兒子方沗一第安/敢以此擾鄉里請以所支金封還之義榮自是終身不)¶
<pb:KR4d0348_WYG_004-18b>¶
(治/宅)¶
古來名士都如此後世虛浮類鄙之頼有晦翁髙著眼¶
青青鉅竹䕃簷楣(晦菴書/月林字)¶
　　　泊楊園詩¶
名園依水跨官塘古木扶疎圍夕陽粉蝶不來蜂又去¶
一䨇燕子話凄凉¶
　　　紀程十絶¶
半夜燃萁車堰歸縣街燈火已稀㣲路人莫笑奔波甚¶
<pb:KR4d0348_WYG_004-19a>¶
領畧江山暫觧圍¶
旋呼篷艇到新橋日影隨寒上桞梢烏㡌䊶裙真野服¶
又乗山轎過山腰¶
宿霧漫山寒未開老僧笑我四番來功名遷轉都如此¶
頗羡幽人隠磵隈¶
百漏船東竹似椽一杯茗粥説癡禪恰如二月烏㩜角¶
村北村南童稚顛(村市小兒二三月間剥桞皮捲成/牛角吹而成聲名曰烏㩜角云)¶
貧民逐利可憐生水附泥乾鹵漸成多得鹵成求淺利¶
<pb:KR4d0348_WYG_004-19b>¶
問天乞取一冬晴¶
㳂湖水淺灘勢斜小兒并灘運魚叉風力如銛䨇股冷¶
青帘側邊是儂家¶
秋晚曾來十日過滿田稗子緑成窠年荒只待州家牓¶
分數攙多喜若何¶
星移山轉度寒沙到得塍頭鼔二撾忽憶昔年斗門渡¶
風飜浪葉艣欹斜¶
敲開野店旋吹燈舊酒重温醆易氷十五年來隨分過¶
<pb:KR4d0348_WYG_004-20a>¶
任人呼作在家僧¶
冬晴全未見梅花籬角黄花尚綴葩賸喜交情真耐事¶
風流不到五侯家¶
　　　海際民田¶
良田水旱不妨耕海際成田禾罕生一夜潮來留剩水¶
民家辛苦望西成¶
　　　夜坐¶
繁絃脆管挾春華都屬侯門富貴家我獨蕭然無一事¶
<pb:KR4d0348_WYG_004-20b>¶
清宵兀坐聽鳴蛙¶
　　　題旌教院僧房雲舫又名百漏船三首¶
山僧成嵗枕雲根豈是無心直漫云更闢短窻臨澗水¶
自題雲舫見殷勤¶
雲片東西自在飛偶然連綴又成衣商量做雨竟何事¶
刻畫竒峯便忘歸¶
既名雲舫知歸宿何用多言惹是非水到渠成添百漏¶
可憐未解箭真機¶
<pb:KR4d0348_WYG_004-21a>¶
　　　桞樹滙¶
望望孤城緑樹根平沙連屋草連雲夕陽坡上人牛小¶
耕出羗王古印文¶
　　　龜子匯¶
暝入荒山近十里茅屋人家隔溪水青燈一夜不成眠¶
明日長征又如此¶
　　　始寧泉¶
始寧花木今何在一𣲖山泉紀此清説與老僧頻整葺¶
<pb:KR4d0348_WYG_004-21b>¶
世間難保是虛名¶
　　　寺樓舒目¶
風盡天隂分野色雁眠雲影得新晴江臺寺裡閒登覧¶
屋遶吳山畫不成¶
　　　代吳兒作小至後九九詩八觧¶
一九纔過二九來見人相喚䄂難開外頭天色時時轉¶
雪急因風緩緩回¶
三九寒威漸漸强顛風刮面怎禁當籬頭觱栗從頭響¶
<pb:KR4d0348_WYG_004-22a>¶
添得人愁綫様長¶
沽酒烹魚送舊年情知四九在冬前烘來布被何曾暖¶
身作(音/做)彎弓宿露天¶
今年燈市好安排雪桞香梅費剪裁嵗月匆匆臨五九¶
太陽門戸向東開¶
冬深生冷喜新春賦得貧窮敢怨人六九數終風扇動¶
放些意氣走芳塵¶
轉頭七九數過三無事閒從野老談花氣熏人能様猛¶
<pb:KR4d0348_WYG_004-22b>¶
脱來布衲兩頭擔¶
五五三三抛堶忙桞絲深處映陂塘貍奴犬子尋隂地¶
八九春中日正長¶
我儂閒過謝皇天只願從今大有年九九數來無可數¶
都將犁把去耕田(蘇子由冬日詩末句似聞錢重炭薪/輕今年九九不難數子由時在潁州)¶
　　　家園散策二絶¶
山容姢麗青無盡心地寛閒樂有涯春訊不應梅占斷¶
風流猶有海棠花¶
<pb:KR4d0348_WYG_004-23a>¶
散策家園日䕶雲靜看溪水碧生粼春光不為名花老¶
贏得年年錦繡新¶
　　　宫人斜¶
塗脂抹粉豈長妍得寵宜思辱在先萬古宫人斜上望¶
淡烟衰草為凄然¶
　　　薔薇三絶¶
多謝東風巧剪裁朱朱白白待春開偶因無事尋詩句¶
又見沿蹊錦繡堆¶
<pb:KR4d0348_WYG_004-23b>¶
雨回新緑方留潤日映輕紅無盡嬌為惜江南春事好¶
對香吹水入金焦¶
薔薇開盡知春晩燕子閒來又曰西却恨丹青描不得¶
旋將心事付深閨¶
　　　近於小圃築堂名曰秀野隔河挿木芙蕖舊有¶
　　　詩云¶
二十四番花信風凝脂剪翠巧妝容誰言桃李芳春後¶
不似㳂流錦繡中¶
<pb:KR4d0348_WYG_004-24a>¶
　　　再吟二絶¶
繞堤盡種木芙蕖楊桞隂中動碧虛待得秋來花勝錦¶
桞絲斷續怕風梳¶
二十四番風報信名花開了便匆匆誰言造化無窮盡¶
又報秋花第一風¶
　　　偶吟¶
將花作婢那解語喚竹為奴亦浪名霧鬢雲鬟休用怨¶
主翁先有不平鳴¶
<pb:KR4d0348_WYG_004-24b>¶
　　　范園¶
隠之立異酌貪泉直使吾名四海傳得似范公全雅志¶
只將清白遺時賢¶
　　　軒亭¶
籃輿清曉過軒亭軒外山圍未了青我意他年尋一壑¶
只因今日眼曾經¶
　　　延桂堂¶
靜看桂影上簾櫳幾度吟詩句未工從此相忘天地外¶
<pb:KR4d0348_WYG_004-25a>¶
主人袖手小䦨東¶
　　　小池¶
小池栽得數枝蓮也占新凉七月天說道南灣納空濶¶
盡將野意換韶妍¶
　　　水月泉¶
水清月白又初秋㶁㶁山泉入澗流我已重來君解否¶
生平厭作是非謀¶
　　　江下¶
<pb:KR4d0348_WYG_004-25b>¶
昔曾襆被宿江潯風雨欺人春未深轉盻六年重到此¶
越山依舊隠雲心¶
　　　丈亭¶
潮水衝沙未轉清急摇䨇艣似鵝鳴須㬰停艣依荒岸¶
草屋疎燈記夜程¶
　　　題懐謝驛¶
謝公洗屐水平池笑傲東山望一時究竟後人能尚友¶
驛名懐謝著深思¶
<pb:KR4d0348_WYG_004-26a>¶
　　　偶得¶
客舍墻根草未生市橋官桞已欣榮洪鈞造物元無意¶
只是東風有世情¶
　　　偶成¶
竹奴角簟頗相宜正是書齋寂靜時白鳥忽穿林影去¶
自擕紈扇細題詩¶
　　　偶書二絶¶
靜觀萬物各隨緣天亦何心付自然鸜鵒不材鸚鵡貴¶
<pb:KR4d0348_WYG_004-26b>¶
豈知鸜鵒得天年¶
久知鳬短鶴長語誰賦花榮竹脆詩物理無窮難測識¶
且傾美酒樂天時¶
　　　偶題¶
夜深水冷無香餌若箇黄鱗肯上鈎我欲釣鼇安爾用¶
一竿風月好逥舟¶
　　　題司馬才叔詩後¶
司馬才名世所賢銀鈎珠唾尚依然塵埃試看蛛絲壁¶
<pb:KR4d0348_WYG_004-27a>¶
倒指於今六十年¶
　　　六言¶
梅長官深有味(越人以楊梅/為梅長官)木居士喜清㳺未用三熏¶
三沐且占一壑一邱¶
色惟有用文子翠亦堪餐此君未須歌南浦雨終是望¶
渭北雲¶
